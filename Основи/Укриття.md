# Укриття та їх використання
Одна з ваших головних цілей на полі бою — знайти позиції, на яких ви матимете найкращий захист від ворожого вогню або спостереження, але також зможете вести ефективний вогонь по ворогу. Якщо ворог не може візуально вас знайти, він не зможе ефективно вести по вам вогонь. Навіть якщо він знає, де ви знаходитесь, укриття може завадити йому влучити у вас.

Укриття можна розділити на два види:
1. Укриття які приховують вас від противника
2. Укриття які захищають вас від вогню

## Укриття які приховують вас від противника
Зазвичай це хмиз, кущі, тонкий листовий метал або дерево та інші матеріали, які легко прострілюються кулями.
> Кулеметник лежить у кущах, що приховують його. Хоча вони не зупинять кулю, вони можуть не дати ворогу побачити його одразу    
> ![image](https://github.com/vsrJaguar/Materials/assets/68085487/a9d8766b-e5f2-43d7-a32d-0ebf709936b2)

## Укриття які захищають вас від вогню
Будь-що, що може зупинити кулю, працює, зокрема стовбури дерев, цегляні стіни, корпуси транспортних засобів тощо.
> Стрілець використовує камінь як прикриття. Легкий рух назад захистив би його від будь-якого вогню спереду    
> ![image](https://github.com/vsrJaguar/Materials/assets/68085487/ef35d119-bc3c-42da-bb71-1aaf964dc120)

> Правильне використання дерева як укриття  
> ![image](https://github.com/vsrJaguar/Materials/assets/68085487/ef909d02-79cf-47d7-8117-30cdf0563ded)

## Ведення вогню зза укриття
За замовчуванням нахил налаштований як нахил верхньої частини тулуба, що дозволяє стріляти зза укриття, захищаючи від вогню більшу частину тіла. Той факт, що ви можете нахилятися і рухатися одночасно, дуже корисний, оскільки це дозволяє розташувати себе саме так, як вам хочеться, за найменший проміжок часу.
> Боєць нахиляється, щоб вести вогонь зза стіни  
> ![image](https://github.com/vsrJaguar/Materials/assets/68085487/057e9e3a-4757-4b6c-97ce-0a61128275c4)

### Стрільба з отворів
Якщо ви використовуєте вікно або щось подібне як отвір для обстрілу, слід пам’ятати про кілька речей.
- `Не визирай у вікно` Ви маєте розташуватися так, щоб не висуватись туди, де вас можуть бачити інші, а ваш дульний спалах і дульний дим були якомога більше всередині кімнати.
> Очікуючи ворога, боєць відійшов від вікна так, щоб можна було ефективно вести вогонь, але щоб противнику було складніше його помітити та поцілити в нього  
> ![image](https://github.com/vsrJaguar/Materials/assets/68085487/dd4a68bd-019d-4794-8ae3-a15fec9177f1)

- `Повзи` Якщо вам потрібно рухатися по кімнаті, повзіть. Надмірні рухи в положенні стоячи лише повідомлять ворогу про зміну вашої позиції.
> Боєць повзе, щоб змінити позицію та не бути поміченим при цьому  
> ![image](https://github.com/vsrJaguar/Materials/assets/68085487/84d3c957-062f-4d70-a6e0-7a2c623fc1d8)
