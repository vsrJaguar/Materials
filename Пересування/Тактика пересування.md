# Тактика пересування

##	Атака
### Види пересування
  
  При пересуванні за сторону атаки потрібно розуміти, якого результату ви хочете досягти та який наказ маєте від Командира Сторони (КС).
	Є декілька принципів пересування, основними є Колона (для тихого та непомітного пересування) та Шеренга у різних варіантах (для зачищення та виявлення противника на площі).
> [!IMPORTANT]
> Потрібно памʼятати, що ПРИ ПЕРЕСУВАННІ ВИ МАЄТЕ ТРИМАТИ У ПОЛІ ЗОРУ СВОЇХ ПОБРАТИМІВ ПО ЗБРОЇ ТА РОЗУМІТИ, ДЕ ТА З ЯКОЇ СТОРОНИ ХТО ЗНАХОДИТЬСЯ.

- `Тихе переміщення` При такому виді переміщення найвдаліший варіант — це переміщення колоною або розбиття групи на двійки з максимальною дистанцією, яке дозволяє ваше поле зору, щоб не втратити передню колону. У такому формуванні є більш захищений варіант переміщення, і у випадку потрапляння в засідку, колона позаду буде готова вступити в бій, а відділ не буде знищений повністю (хоча б матиме шанси на це).
	КОМАНДИР ВІДДІЛУ ПОВИНЕН ЙТИ ВСЕРЕДИНІ ГРУПИ ЧИ СЕРЕДНЬОЮ ДВІЙКОЮ ПРИ РОЗБИТТІ НА ПАРИ. При цьому командиру для орієнтування відділу буде достатньо вказати азимут руху.

-	`Переміщення з метою зачистки` Щоб зачистити велику площу, потрібно використовувати шеренгу. При такому виді пересування команда повинна максимально розтягнутись відносно кута огляду. У цей кут повинні входити найближчі бійці вашого відділу (для орієнтування та позиціювання).
КОМАНДИР ГРУПИ ПОВИНЕН БУТИ ПОЗАДУ ОСНОВНОЇ ГРУПИ НА БЕЗПЕЧНІЙ ДИСТАНЦІЇ.

### Проходження зон з підвищеною небезпекою

Такими зонами є:

-	`Дороги`
-	`ВІдкриті поля`
-	`Річки`
-	`Забори`

  #### Дороги
  
При перетині дороги група повинна:
1. Знайти найбезпечніший та найкоротший шлях перетину дороги.
2. Зібратись (не товпитись на одному місці, а розтягнутись та дивитись на небезпечні напрямки).
3. Відправити одного бійця на розвідку місцевості на іншому боці дороги. Боєць має ретельно оглянути місцевість та доповісти про стан.
4. Переходити дорогу по одному та дуже швидко. Після перетину дороги почати оглядати місцевість.
5. Передостанній боєць повинен проінформувати останнього, що він залишається останнім на цій стороні (перед початком руху сказати “Я останній” та перебігти дорогу).
6. Останній боєць оглядає задній напрям, передає по рації, що починає рух, та перебігає дорогу. Коли передостанній боєць перебігає дорогу, група може починати рух.

#### Відкриті поля
1. Краще ніколи не переходити відкриті поля.
2. Oптимальний рух групи повинен обходити такі зони, але якщо так склалося, то ЧИМ ШВИДШЕ, ТИМ КРАЩЕ.

#### Річки
Комбінація між дорогою та відкритим полем.

#### Забори
1.	Перший боєць перелазить паркан (забор) та оглядає місцевість. Дає команду, що “чисто” та можна перетинати.
2.	Другий боєць перелазить та також оглядає місцевість, підтверджуючи команду першого.
3.	Всі перелазять та продовжують рух за  напрямком.
Зазначу, що при цьому маневрі група, яка ще не перелізла, повинна тримати небезпечні сектори, бути готовою до бою. Не скупчуватись на одному місці та за можливістю зайняти чи бути поряд з будинками.


## Оборона

> [!IMPORTANT]
> При позиціюванні оборони кожен боєць має знати, де знаходяться/напрямок бійців свого відділу.
> 
> Командування сторони або командир відділу повинні завчасно або швидко на місці оголосити Основну лінію оборони та Другу лінію оборони. 

Обирати місце для оборони потрібно за кількома критеріями:
1.	Рельєф місцевості.
2.	Натуральний камуфляж.
3.	Друга позиція оборони.
4.	Шлях відходу.
5.	Основна позиція оборони.

Бійці, яким вказали позиції для оборони, повинні вибирати їх згідно з наведеними вище критеріями. Боєць також має оглянути власні позиції, вибрати найоптимальнішу, поставити мітку або запамʼятати її.

Переміщатися між оборонними позиціями боєць має за наказом або, у крайньому разі, за обстановкою. **Перед переміщенням боєць має доповісти командиру та бійцям відділу, що ПОЧАВ/ЗАКІНЧИВ переміщення.** Бійці повинні знати та пам’ятати основні та другі позиції бійців, які знаходяться поруч (ліворуч/праворуч).

При повному відступі (відкаті) з позицій відділення пересування повинно переважно здійснюватися **ПІШКИ**. У виняткових випадках може використовуватись колісна техніка. Перед початком руху потрібно звʼязатись з найближчим відділом та проінформувати його, що ваш відділ відступає (якщо немає зв’язку з КС). Шлях має проходити в **обхід відділень**, які стояли позаду вас і які ви вже проінформували, для того щоб уникнути вогню по своїм та зачистити інші площі (якщо ворог обійшов ваші позиції та інші позиції дружніх відділень).
